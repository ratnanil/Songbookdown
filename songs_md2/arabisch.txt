<p class='song show-chords'>Dr Sidi Abdel Assar vo El Hama</p>
<p class='song show-chords'>Het mal am Morge früe no im Pijama</p>
<p class='song show-chords'>Ir Strass vor dr Moschee</p>
<p class='song show-chords'>Zwöi schöni Ouge gseh</p>
<p class='song show-chords'>Das isch dr Afang worde vo sim Drama</p>
<p class='song show-chords'></p>
<p class='song show-chords'>S isch d Tochter gsy vom Mohamed Mustafa</p>
<p class='song show-chords'>Dr Abdel Assar het nümm chönne schlafa</p>
<p class='song show-chords'>Bis är bim Mohamed</p>
<p class='song show-chords'>Um d Hand aghalte hed</p>
<p class='song show-chords'>Und gseit: I biete hundertfüfzig Schaf a</p>
<p class='song show-chords'></p>
<p class='song show-chords'>Dr Mohamed het gantwortet: Bi Allah</p>
<p class='song show-chords'>Es fröit mi, dass my Tochter dir het gfalla</p>
<p class='song show-chords'>Doch wärt isch si, my Seel</p>
<p class='song show-chords'>Zwöhundertzwänzg Kamel</p>
<p class='song show-chords'>Und drunder chan i dir sen uf ke Fall la</p>
<p class='song show-chords'></p>
<p class='song show-chords'>Da het dr Abdel Assar gseit: O Sidi</p>
<p class='song show-chords'>Uf sone tüüre Handel gang i nid y</p>
<p class='song show-chords'>Isch furt, het gly druf scho</p>
<p class='song show-chords'><span class='chord'>E</span>Wo nid so schön isch gsy, drfür e gschydi</p>
<p class='song show-chords'></p>
<p class='song show-chords'>Doch wenn es Nacht wird über der Sahara</p>
<p class='song show-chords'>Luegt är dr Mond am Himel häll und klar a</p>
<p class='song show-chords'>Und truuret hie und da</p>
<p class='song show-chords'>De schönen Ouge na</p>
<p class='song show-chords'>Und dänkt: Hätt i doch früecher afa spara</p>
<p class='song show-chords'></p>
