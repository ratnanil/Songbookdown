<p class='song show-chords'><span class='chord'>Am</span>Da het my Mueter grad deheim es Suppegschir verheit</p>
<p class='song show-chords'>Und sider ischs mys herte Los bis a mys Läbesänd</p>
<p class='song show-chords'>Alls wo mir id Finger chunnt verbricht mer i de Händ</p>
<p class='song show-chords'></p>
<p class='song show-chords'>I cha mer Müe gäh wi i wott, es nützt mer alles nüt</p>
<p class='song show-chords'>Was geschter no isch ganz gsy isch i tuusig Bitze hütt</p>
<p class='song show-chords'>Die Schärbehüüfe won i hinderla, die rede Bänd</p>
<p class='song show-chords'>Alls wo mir id Finger chunnt verbricht mer i de Händ</p>
<p class='song show-chords'></p>
<p class='song show-chords'>I han emal es Meitschi gchennt, s'isch truurig aber wahr</p>
<p class='song show-chords'>Es Meitschi ganz us Porzelan mit rabeschwarze Haar</p>
<p class='song show-chords'>Uf einisch isch es zue mer cho, het gseit: Jitz isch es z'Änd</p>
<p class='song show-chords'>Alls wo mir id Finger chunnt verbricht mer i de Händ</p>
<p class='song show-chords'></p>
<p class='song show-chords'>Und won i's du zum letschten Abschid a mys Härz ha trückt</p>
<p class='song show-chords'>Da han i's z'fescht umarmet und vor Liebi grad erstickt</p>
<p class='song show-chords'>I has nid äxtra gmacht, dir chöit mers gloube, Sackermänt</p>
<p class='song show-chords'>Alls wo mir id Finger chunnt verbricht mer i de Händ</p>
<p class='song show-chords'></p>
<p class='song show-chords'>Si hei mi vor e Richter gstellt und hei mi geschter ghänkt</p>
<p class='song show-chords'>Und won i scho bi ghanget, da uf ds Mal, wär hätt das tänkt</p>
<p class='song show-chords'>Da het dr Strick la gah im allerletschtischte Momänt</p>
<p class='song show-chords'>Alls wo mir id Finger chunnt verbricht mer i de Händ</p>
<p class='song show-chords'></p>
<p class='song show-chords'>Und sider blyben i Vagant und mache lieber nüt</p>
<p class='song show-chords'>Dir wärdet das begryffe, drum syt güetig, liebi Lüt</p>
<p class='song show-chords'>Und gryffet ou i ds Portmonee und gäht e mildi Spänd</p>
<p class='song show-chords'>Alls wo mir id Finger chunnt verbricht mer i de Händ</p>
<p class='song show-chords'></p>
<p class='song show-chords'></p>
